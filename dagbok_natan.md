# FIRST Global, Team Iceland DAGBÓK 
## Guðni Natan Gunnarsson

### 20.5.17
Þetta er fyrsta dagbókarfærslan hjá Íslenska liðinu í vélmenna-ólympíukeppninni FIRST Global þar sem flest lönd heimsins keppa. Liðinu er skipað af Flosa Torfasyni, Guðna Natani Gunnarssyni, Ingu Kristíni Kristjánsdóttur og Kormáki Atla. Liðsforingi er Jón Róbert Árnason. Verkefnið er á vegum Tækniskólans.
Við höfum núþegar gert grunninn að vélmenni en í dag bættum við það til muna.

Eftir mikla hugmyndavinnslu og prufun höfum við komið upp með góða leið til þess að festa mótorana á hjólin án þess að þeir geti eitthvað farið á flakk. Við skiptum út hjólunum og mótorunum á vélmenninu með þessari betri gerð. Hann er nú fjórhjóladrifinn, en það gæti verið að við breytum því með komu omni-hjólanna, eða ef okkur bráðvantar fleiri mótora.

Ég gerði forrit sem notar litaskynjarana til þess að greina á milli blárra og appelsínugula bolta. Forritið birtir hvort það er á skjánum og sendir líka boð til mótors til þess að ganga. Áttin á mótorinum fer eftir litnum á boltanum. Hægt er að skoða þetta forrit [hér](https://github.com/kormakurAtli-tskoli/FIRSTGlobal_TEAM-ICELAND/blob/master/ftc_app/TeamCode/src/main/java/org/firstinspires/ftc/teamcode/ColorSensorTest.java).

[Hérna](http://i.imgur.com/skV3HfL.jpg) er hægt að sjá mynd af vélmenninu eins og það var í lok dags. Ef allt saman gengur eins og má ætlast til þá ættum við að hafa vélmennið keyranlegt og stöðugt í næsta tíma. Vonandi getum við byrjað á næsta stigi fljótlega, sem er að bæta við einhverskonar liftu við miðju vémennisins til þess að geta flokkað boltana og hugsanlega skotið þeim.


### 27.5.17
Við gerðum heljarinnar plan um framtíð verkefnisins og höfum lokið við mikið af grunhönnuninni. Við munum reyna að færa bolta upp með færibandi í formi þykku plastslöngunnar sem við fengum. Drive train er alveg tilbúð fyrir utan það að það vantar omni-wheel dekk fremst vegna þess að þau eru ekki enn komin í pósti.

Eftir að boltarnir eru komnir upp munum við flokka þá og setja í geymslur aftast í vélmenninu til þess að geta hent öllum í einu í holurnar. Búnaðurinn til þess að sortera boltana er ekki tilbúinn, en hugbúnaðurinn er löngu kominn, enda er þetta einföld forritun. Ég set inn einhverjar fleiri myndir næst.

Það er líka að myndast gott plan með krókana til þess að lyfta upp vélmenninu en ég er ekki að sjá um það svo ég mun ekki fara meira í það.

Við ætlum að fara í skemmtigarðinn í næstu viku til þess að taka upp fyrir myndbandið okkar. Það verður líka vonandi mjög skemmtilegt.

Ég ætla samt *alls ekki* að fara í paintball >:(


### 3.6.17
Það var seinkun á ferðinni í skemmtigarðinn. Hún verður næsta laugardag vegna þess að myndatökumaðurinn komst ekki í dag.

Við unnum mikið að því að finna út hvernig best væri að hanna boltalyftuna og lyftibúnaðinn. Tveir partar með svipuð nöfn sem framkvæma samt allt aðra hluti. Boltalyftan mun núna lyfta boltunum á aðra hæð í vélmenninu þar sem þeim verður safnað í tvö hólf og þeir verða svo losaðir út að framan. Lyftibúnaðurinn mun síðan lyfta sjálfu vélmenninu í lok leiksins. Það er flókin þraut sem við erum ekki allt of mikið búin að vera að pæla í.

Vandamálið með lyftuna er sú að stöngin sem við þurfum að lyfta okkur með er 75 sentimetra uppi í loftinu en vélmennið má einungis vera 50 cm á hæð. Þetta þýðir að við þurfum að lyfta upp einhverkonar krók upp yfir þessa 75 cm og svo draga hann niður aftur með nægilegu afli til þess að lyfta vélmenninu öllu, sem ég býst við að muni vega minnst 5 kg.

Hugmyndin sem ég kom með til þess að framkvæma þessa flóknu þraut er byggð á hefðbundnum fólkslyftum. Það er einhver aðalþygd sem við viljum lyfta, sem er krókurinn, og svo ertu með einhverja mótþyngd sem mundi þá lyfta upp króknum fyrir okkur. Þannig þarf vélmennið ekki sjálft að ýta upp króknum og getur einbeitt sér að því að draga sjálft sig upp. Lokahugmyndin sem Flosi kom aðallega upp með er sú að nota teygjuband sem við eru með til þess að þrýsta krókinum upp. Síðan drögum við hann aftur niður (og lyftum öllu vélmenninu upp) með því að róa inn band með core mótor.

Við munum hefja vinnu við fyrsta tækifæri sem allir eru hérna til að samþykkja og fara yfir hugmyndina.

Boltalyftan er núna komin aftast í vélmennið, þar sem hún mun vonandi enda. Þá höfum við nóg af plássi til þess að koma öllum boltunum í miðjuna þar sem við viljum hafa þá.

Omni-wheel hjólin og keðjubroturinn eru líka loksins komin í póst eftir langa bið.