Eftirfarandi er dagbók Kormáks Atla, varðandi hvað var gert á hverjum og einum fundi íslensku ólympíufaranna í vélmennaforritun 2017.

### 27.05.2017
Byrjun á hönnun lyftu til þess að gera vélmenninu kleyft að hífa sig upp stöng, sem er í 75 cm hæð.
Fjöldi hugmynda komu upp, en við settum saman eina þeirra og ætlum okkur að prufa hana bráðlega. Lítileg vandamál komu upp þegar við tókum eftir því að slider-ar sem sameina súlurnar svo hægt sé að lengja arminn, færðust til og frá. Þetta vandamál verður mjög líklega lagað snemma á næsta fundi, en það er aukafundur á morgun, sunnudaginn 28. maí. Þá verður Inga á staðnum, sem er hópfélagi minn við hönnun og smíð á fyrr nefndri lyftu.

### 03.06.2017 - 08.07.2017
Yfir þennan mánuð af vinnu höfum við tekið vélmennið úr sundur, sett það aftur saman, hert á öllum skrúfum og einfaldlega gert það beinna og betra. Lyftan, sem við hópfélagi minn bárum ábyrgð á, samanstendur af tveimur 42cm stöngum, teygju, bandi og spólu. Teygjan heldur annarri stönginni uppi þegar ekkert álag er á mótornum, en þegar spólað er inn, tekur spólan á sig streng, sem togar efri stöngina niður og teygjir á teygjunni. Trissur voru notaðar til þess að spólan sé eins nákvæm og sterk og mögulega hægt er.
Nú er um það bil vika í að við förum út, eða 5 dagar, 23 klukkustundir og 44 mínútur. Guðni hefur verið að sjá alfarið um kóðann, en hann er alveg að verðaa tilbúinn. Dagurinn í dag *[08.07.2017]* fer að stórum hluta í viðtal við Stöð 2, en við munum mjög líklega leggja lokahendur á vélmennið á miðvikudaginn. Áður en við förum út, þar að segja.
